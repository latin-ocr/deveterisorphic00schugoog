30

junctira vocabulo ἠέλιον addita epitheti loco habere?¹ Nonne ita opti·
mus sensus oritur, si post ignis et aquae, terrae et coeli syzygias
opponuntur luna et sol , splendidus lucis largitor, tenebrosae nocti?
Itaque illorum ’Ὀρκων auctoritas nihil valet ad Rhapsodiarum Phane-
tem ante Theonis tempora rejiciendum. Nec tamen prorsus inutile
eins Platonici testimonium videtur. Ut enim illi Orphici versus re
vera nihil de nostro Phanote prodant, tamen Theo Smyrnaeus eos ali·
quid prodere opinatus est. Noverat igitur Phanetem a Sole diver·
sum. Quis autem is esse potuit nisi Motis vel Eracapaeus? At unde
Theo eius notitiam accepit? Nimirum ex eodem fonte, ex quo Athe·
nagoras, Theoni fere coaetaneus, illam sumpsit. Etenim ex multis
locis supplicationis a Christiano apologeta imperatoribus M. Aurelio
et L. Commodo a. CLXXVIP missae apparet, tum temporis quan·
dam Orphicam Theogoniam pervulgatam fuisse, in qua praeter alia
. mirifica numina etiam Phanes ex Oro natus in scenam prodierit.
Magnam autem nacta erat auctoritatem. Id quod inde collegerim,
quod Athenagoras ex ipsis de diis fabulis earum vanitatem demon·

straturus non nisi notis et ab omnibus Graecis Romanisque probatis

fontibus uti potuit. Itaque persuasum ei fuerit necesse est, impera·
tores, quorum eruditionem laudibus extollit, praeter Homerum et
Hesiodum etiarn Orpheum non resputuros esse, a quo Homerus tam
multa accepisset³. Quaerendum igitur est, utrum ea Orphei 'Pheo-
gonia vetus illa fuerit, quam iam Plato et Aristoteles triverunt, an
alia recentioris originis. Ac primum quidem facilior mihi videtur
conjectura esse, si Athenagoram unam tantum Orphicam theogeniam
novisse statuamus. Nullo enim loco se diversas sequi indicat, sed
sicut unum tantum Homerum et Hesiodum, ita etiam unum tantum

¹cf. Api. p. 743 et 'heller ι. a, Ι, ran. 1.

² cf. Gieseler, Lehrbaoh der Kirchenperchichte (4. Aust„ Bona 1844), 1,1‚roo
et Otto, Prolep. ad Athenagorae opera (Jonas 1857) p. LXXIV.

³cf. c. 1712. 74: φημὶ οὖν Ὀρφέα aui· Ὅμηρον καὶ Ἡσίοδον εἶναι ath, c. 18
p. 84: qi (sc. Orpheo) καὶ Ὅμηρος τὰ πολλὰ καὶ περὶ θεῶν ’μάλιστα ἕπεται. Apud
Romanos iis temporibus Orpheum magnam nactum esse celebritatem, ctiam eius
imago in Larario Alexandri Severi collocata (Lanprid, Alea. Sec. 29) comprobat

et picturae Christianorum in catacombis repertae, nbi hand raro Orpheus fidicen
occurrit.

 

